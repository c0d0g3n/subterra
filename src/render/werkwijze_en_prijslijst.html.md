---
layout: 'page'
title: 'Werkwijze en prijzen'
inMenu: true
menuIcon: 'handshake-o'
menuOrder: 30
---
Je kan op verschillende manieren je muziek opnemen: alle muzikanten samen voor een live feel, of elk instrument apart, dus laag na laag, of een combinatie van die methoden.

Als al de muziek opgenomen is (dus na elk nummer dat je opgenomen hebt of na het opnemen van alle nummers) krijg je een mix “1 ste versie” mee naar huis. Die beluister je aandachtig en je noteert wat er nog aan de klank of aan de opnames moet veranderd worden. Je komt dan opnieuw naar de studio en de wijzigingen worden aangebracht. Je krijgt dan opnieuw een mix mee naar huis, dit is dus de “2de versie”. Die beluister je opnieuw en dan kan je ook weer dingen veranderen in de studio. Daarna krijg je de “definitieve mix” mee: de opnames worden dan gemasterd in de Subterra Studio. Dat betekent dat je dan per groepslid een definitieve mix op CDr meekrijgt plus één verzegelde CDr, die kan dienen om naar een CD persingsfirma te sturen. Die persingsfirma maakt dan jouw CD’s.

Belangrijk: er bestaan een aantal Subsidiemogelijkheden als je een CD wil opnemen en uitbrengen! Je vraagt dit best even na aan de geluidstechnicus van de Subterra Recording Studio.



## We willen een CD uitbrengen maar we hebben nog niet voldoende geld om CD’s te laten persen. Wat kunnen we doen?

Ook hier kunnen we je helpen: je kan bij ons in de studio tot maximum 50 CD’s laten aanmaken. Dit zijn dus CDR’s, maar van superieure kwaliteit: de schijfjes hebben dezelfde coating als echte CD’s en de rugzijde is bedrukbaar, dat kan ook in de studio voor je gedaan worden, je brengt dan een afbeelding (in kleur of zwart/wit, zoals je zelf wil) in JPEG formaat mee en die wordt dan op je CDr’s gedrukt. De print is krasvrij en watervast, zoals bij echte CD’s! Kostprijs: 2 euro per stuk, bedrukt. Je kan dan zelf een hoesje maken, of ook weer in de studio laten ontwerpen (gratis) en inlays drukken.



## Kan ik mijn muziek laten opnemen op een andere locatie?

Voor grotere groepen zoals kamerorkesten, zangkoren, harmonieën, orkesten… kan het interessant zijn om op een locatie op te nemen: er wordt dan samen met jouw groep naar een geschikte ruimte (zaal) gezocht. De Subterra Recording Studio wordt dan een mobiele studio en zorgt ter plaatse voor een hoog kwalitatieve opname. De prijzen voor opnames op locatie zijn dezelfde als die voor opnames in de studio. Als de locatie in Limburg is, worden er GEEN extra vervoerskosten aangerekend.



## Zaalversterking – P.A.

De Subterra Recording Studio kan ingeschakeld worden om een zaalversterking te verzorgen: we specialiseren ons in het versterken van het geluid voor kleine groepen (rockbands…) en solo artiesten in kleine zalen (jeugdclubs…) en in het versterken van zangkoren en orkesten in grotere zalen. De kostprijs bedraagt 300 euro + eventuele huurprijs van het te gebruiken materiaal en apparaten. Wil je hierover meer weten, vraag dan vrijblijvend een offerte aan.



## Prijzen

- **Opname 1 track** met achtergrondmuziek die volledig klaar is bij aanlevering, meegebracht door de klant op CDr, stick, …
formaat AUDIO, WAV, MP3: **50 euro**
- **Opname 1 track** met studio-opname van instrumenten/zang of wanneer de muziek werd aangeleverd (zie boven) maar verder nog **bewerkt** moet worden **in de studio** (mixen, masteren, bewerken, effecten…) : **125 euro**
- **Opname MINI CD** (3 tot 5 tracks), met studio-opname van
instrumenten en zang: **500 euro**
- **Opname MIDI CD** (6 tot 8 tracks), met studio-opname van
instrumenten en zang: **1250 euro**
- **Opname FULL CD** met studio-opname van
instrumenten en zang: **2500 euro**

Inbegrepen in de prijs:
- 1 CDr met definitieve mix per groepslid
- 1 MASTER CDr bestemd voor productie (persing), deze master CDr is verzegeld verpakt (do not touch)

**Opnemen op locatie**: zelfde prijzen als hierboven. De mobiele Subterra Recording Studio staat garant voor de beste opnames in een locatie naar jouw keuze. Als die locatie (zaal...) in Limburg ligt worden er geen extra vervoerskosten aangerekend.

## Voorwaarden
Onze opnamestudio hanteert enkele [voorwaarden](voorwaarden.html "bekijk de voorwaarden en details van werken in onze opnamestudio"). Lees deze a.u.b. even door om misverstanden te voorkomen.
---
layout: 'page'
title: 'Voorwaarden'
---
Werken in een opnamestudio houdt ook enkele voorwaarden in. We hanteren bij Subterra vzw geen kleine lettertjes, dus onze voorwaarden zijn duidelijk en vergelijkbaar met de voorwaarden in andere studio’s. De onkosten voor de opname(s) worden als volgt betaald: 50% bij aanvang van de opname(s), 50% bij aflevering van de definitieve versie, tenzij anders afgesproken. Het stopzetten van de opname(s) door de klant geeft geen aanleiding tot het niet-betalen van de volledige factuur. Indien door overmacht (brand, ziekte, …) de geluidstechnieker van de opname-studio niet meer in staat is om de opnames af te werken of verder te zetten, dient toch steeds de helft van het totale factuurbedrag door de klant te worden betaald. Als de klant door overmacht (ziekte, splitten/stopzetten van de muziekgroep) niet meer in staat is om de opname(s) af te werken of tot een einde te brengen, dan wordt er een berekening gemaakt voor de onkosten op basis van het aantal reeds opgenomen tracks (afgewerkt of onafgewerkt) waarbij onafgewerkte tracks tellen als afgewerkte tracks, of op basis van de tijd (uren) die in de studio werden gebruikt om de opnames te realiseren. We rekenen in dat geval een bedrag van 20 euro per uur aan. Er geldt een algemeen rookverbod in de studio. De klant dient financieel in te staan voor schade toegebracht aan materiaal en/of infrastructuur van de opnamestudio, zowel in de studio zelf als wanneer ons materiaal op verplaatsing wordt gebruikt. Prijzen zijn netto, er komt dus GEEN BTW meer bij. Sinds 1 juli 2015 zijn wij als vzw vrij van BTW. Je bespaart dus nog eens 21% in vergelijking met studio’s die wel BTW aanrekenen!Uiteraard houden we ook rekening met jouw budget, groepsbezetting, aantal op te nemen tracks, aantal instrumenten, al of niet opnemen vanaf elektronische instrumenten of vanuit jouw computer of hard disk en de tijd die nodig is om je track op te nemen en af te werken… als dit de prijs kan beïnvloeden zullen we dit altijd vooraf met jouw bespreken.

Zoals je kan zien werken we liever per project dan per uur. We werken jouw muziek af tot een zo goed mogelijke opname en dit binnen onze mogelijkheden, echter, zo lang dit maar binnen een redelijke termijn is of binnen de termijn die we afgesproken hebben (eventueel bij schriftelijke overeenkomst). Die termijn bespreken we voor de start van de opname(s). Je kan dus werken aan je muziek zonder naar de klok te moeten kijken, je kan dit rustig doen, met tijd voor experimenteren, try outs, zelfs repeteren kan want je kan je materiaal in de studio laten staan gedurende de hele opname-sessie, opnemen en afwerken in een efficiënt tempo, maar dit alles binnen een redelijke termijn: één track opnemen en afwerken kan perfect binnen een tijdsbestek van 20 uur, voor een full CD zal dit uiteraard veel langer duren, dit bespreken we dan ook vooraf. Het is dus van belang dat je je goed voorbereid hebt alvorens naar de studio te komen, dat je tekst in orde is, dat je instrumenten goed gestemd staan, dat je alles bij je hebt, dat je vooraf gerepeteerd hebt.
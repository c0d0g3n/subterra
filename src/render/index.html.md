---
layout: 'page'
title: 'Opnamestudio'
isHome: true
inMenu: true
menuIcon: 'home'
menuOrder: 10
tooltip: 'Homepage'
---
De Subterra opnamestudio is gelegen in een kelderverdieping, volledig akoestisch geïsoleerd waardoor geen enkel geluid of trilling van buitenuit de studioruimte kan bereiken. In de opnameruimte heerst een absolute stilte: onze klanten vergelijken de sfeer in de ruimte wel eens met die van een bioscoopzaal: pure stilte en een uitgekiende isolatie resulteren in een warm geluid dat vooral bij de opnames van stemmen, akoestische instrumenten en percussie “voelbaar” is.

!["Technische ruimte van de Subterra opnamestudio"](assets/images/full/technische_ruimte_subterra_opnamestudio.png)

De studio heeft tot doel te trachten binnen elk genre van muziek, met de klant en gebruikmakend van onze apparatuur en onze kennis, een zo hoog mogelijke geluidskwaliteit na te streven. Wil je weten hoe we klinken, dan kan je altijd eerst even langskomen voor een luistersessie: we laten dan enkele in onze opname-studio gemaakte tracks horen en we tonen je onze apparatuur. Uiteraard kunnen we je enkele klanten aanduiden die we als referentie mogen opgeven. 